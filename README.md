![DataScienceSeed Logo](http://www.datascienceseed.com/wp-content/uploads/2018/02/dsst.jpg)

# Covid-19 Italy Notebook
by Andrea Boero
## bollettino del 27/04/2020
Notebook contenente l'analisi dei dati relativi alla diffusione del Coronavirus in Italia forniti dalla Protezione Civile 

Il numero di tamponi eseguiti determina il numero di contagiati conclamati, quindi è al rapporto tra contagiati e test che si deve guardare (positivi relativi).

In base a questo confronto il picco in Italia sembra stato globalmente superato il 24/3. 
Piemonte e Lombardia presentano ancora un rapporto contagi/tamponi del 12%, anche Liguria (dove si registra un'inversione di tendenza, prima ancora del termine del lockdown) ed Emilia Romagna sopra la media con il 9%, fenomeno poco spiegabile se non con l'ipotesi che il contagio avvenga negli unici posti chiusi dove si possa verificare qualche assembramento, ossia supermercati, negozi, aziende e ascensori: forse non tutti indossano la mascherina neanche negli ambienti chiusi?
Lentissime le discese di Abruzzo, Calabria, Campania, Liguria, Trentino Alto Adige e Sicilia.

La Lombardia è anche la regione con la maggiore densità di deceduti riconducibili al coronavirus. Anche Liguria e Marche sopra la media nazionale. Ricordiamo però le considerazioni dell'ISTAT secondo cui il numero di deceduti, soprattutto al Nord, supera di molto la media dello stesso periodo degli anni precedenti e supera la stessa cifra ufficiale indicata dalla Protezione Civile.

In base ad una stima effettuata a partire dal caso di Vò Euganeo il 4.5% di residenti in Italia sarebbe ancora contagiato (in Lombardia, Liguria, Emilia Romagna e Piemonte la percentuale supera l'8%): sembra una percentuale esagerata ma sono stati pubblicati autorevoli studi che confermano questa stima approssimativa.

Infine, la curva dei deceduti non ha ancora raggiunto il picco pur essendo trascorsi 34 giorni dal picco dei contagi.

Per commenti e suggerimenti scrivere a boero.andrea@tiscali.it
