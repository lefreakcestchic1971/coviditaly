![DataScienceSeed Logo](http://www.datascienceseed.com/wp-content/uploads/2018/02/dsst.jpg)

# Coviditaly Notebook
by Andrea Boero
## bollettino del 15/04/2020
Notebook contenente l'analisi dei dati relativi alla diffusione del Coronavirus in Italia forniti dalla Protezione Civile 

Dal punto di vista del numero di tamponi eseguiti, il trend è in ascesa con andamenti tuttavia irregolari che a volte fanno gridare all'allarme e a volte inducono ad ottimismo esagerato. E' chiaro che il numero di tamponi eseguiti determina il numero di contagiati conclamati, quindi è al rapporto tra contagiati e test che si deve guardare (positivi relativi).

In base a questo confronto il picco in Italia sembra stato globalmente superato il 24/3. La regressione iniziata allora ha però subito un'inversione di tendenza negli ultimi 5 giorni.
Lombardia e Piemonte sono le regioni col maggior numero di positivi in rapporto al numero di tamponi eseguiti: circa il 20%. Fenomeno poco spiegabile se non con l'ipotesi che il contagio avvenga negli unici posti chiusi dove si possa verificare qualche assembramento, ossia supermercati, negozi e ascensori: forse non tutti indossano la mascherina?

La Lombardia è anche la regione con la maggiore densità di deceduti riconducibili al coronavirus seguita da vicino dalla Valle d\'Aosta. Ricordiamo però le considerazioni dell'ISTAT secondo cui il numero di deceduti, soprattutto al Nord, supera di molto la media dello stesso periodo degli anni precedenti e supera la stessa cifra ufficiale indicata dalla Protezione Civile.
Al di là dei valori reali, la Lombardia rimane di gran lunga la regione dove il Coronavirus ha ucciso di più. Anche Liguria e Marche sopra la media nazionale.

In base ad una stima effettuata a partire dal caso di Vò Euganeo l'8.5% di residenti in Italia sarebbe attualmente contagiato, in leggero rialzo: sembra una percentuale esagerata ma sono stati pubblicati autorevoli studi che confermano questa stima approssimativa.

Infine, la curva dei deceduti non ha ancora raggiunto il picco.

Per commenti e suggerimenti scrivere a boero.andrea@tiscali.it
