# Quanti positivi ci sono in totale in Italia?

Ovviamente non è possibile fornire una risposta in quanto ad oggi è stato effettuato poco più di un milione di tamponi, di questi la maggior parte è stato effettuato su sintomatici e, in molti casi, ripetutamente. I cosiddetti "guariti" infatti sono stati testati quantomeno tre volte: la prima quando sono risultati positivi, la seconda quando sono risultati negativi, la terza volta per confermare la negatività.

In questo quadro così confuso ci ha pensato lo [studio dell'Imperial College London](https://www.imperial.ac.uk/media/imperial-college/medicine/sph/ide/gida-fellowships/Imperial-College-COVID19-Europe-estimates-and-NPI-impact-30-03-2020.pdf) secondo il quale la percentuale sarebbe stata, al 30 marzo, del 9.8%.

[Altri studi](https://www.repubblica.it/cronaca/2020/04/06/news/coronavirus-253286203/?ref=RHPPLF-BH-I253289448-C8-P3-S1.8-T1) ipotizzano 5-6 milioni di contagiati, confermando quindi l'ordine di grandezza del 10%. Lo stesso capo della Protezione Civile sostiene che per ogni positivo noto potrebbero esservene altri 9 "a piede libero".

L'esperimento, purtroppo isolato, di [Vò Euganeo](https://mattinopadova.gelocal.it/regione/2020/03/07/news/coronavirus-i-risultati-dei-2778-tamponi-a-vo-positivo-il-2-5-1.38563019) ha rilevato che su 2778 tamponi eseguiti a tappeto sulla popolazione del comune, in massima parte eseguiti tra il 25 ed il 2ale9 febbraio, il 2,5% è risultato positivo.

In tutto il Veneto, fino al giorno 29/2, sono stati totalmente eseguiti 8659 test (tolti quelli di Vò si tratta presumibilmente di test mirati e non a tappeto) e la media mobile a 5 giorni della percentuale di persone risultate positive a tali test è stata proprio del 2.5%. I dati possono essere consultati [qui](https://github.com/lefreakcestchic1971/coviditaly/blob/master/CovidItaly.ipynb).

Ipotizziamo allora che tale grandezza, ossia la media a 5 giorni del rapporto tra i valori giornalieri dei nuovi positivi e dei test effettuati, possa essere utilizzata come stima della percentuale di contagiati totali di una popolazione.

Oggi tale rapporto è stato, in Veneto, del 4.6% e analoga, pertanto, è la stima della percentuale di contagiati in tutta la regione: 4.6%, in lento calo dopo un picco registrato a marzo.
Applicando lo stesso ragionamento per tutte le regioni e per la totalità della popolazione italiana le percentuali di contagio nelle varie regioni potrebbero essere dell'ordine di quelle espresse di seguito (tralasciando le regioni che oggi hanno eseguito pochi test):

Basilicata               2%,
Calabria                 2%,
Campania                 5%,
Emilia Romagna           10%,
Friuli Venezia Giulia    5%,
Lazio                    5%,
Liguria                  10%,
Lombardia                15%,
Marche                   10%,
Trentino Alto Adige      8%,
Piemonte                 15%,
Puglia                   5%,
Sardegna                 5%,
Sicilia                  3%,
Toscana                  5%,
Umbria                   1%,
Valle d'Aosta            15%,
Veneto                   5%,
Italia                   8%

Il dato italiano (8% in costante lento calo dopo aver superato, i primi di marzo, il 20%) è quindi in linea con le ipotesi citate precedentemente.

